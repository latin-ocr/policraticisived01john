cu». 1v] POLICRATICVS 397 c

nequaquam tantus patriarcha ad opus illius misisset filium,
quem benedictionis gratia in caput gentium constituere
disponebat. Sed forte mora traxit ad se periculum, quia
diutius licito in opere tamen licito ex praua consuetudine
ξ»Υ et immoderato amore morabatur. Nulla uersatur in culpa,
qui urgente stimulo necessitatis non reprobati studii
exercitio uitam cogitur exhibere. Qui otii inertiam uitant,
qui gerendis negotiis disponunt membra dum laboribus
assuescunt, qui uitiosam corporis fugiunt molem, seruata
10 in omnibus dignitate personae, iustae reprehensionis non d
patiuntur aculeos, Opus etenim non ex se sed ex causa
fit crimen. Nec aliqua uirtutis ostentatione clarescit, cui
uoluptas originem praebet3 nouerca siquidem uirtutis est.
Non illam dico quam parit pax, patientia, benignitas,
15 longanimitas, gaudium in Spiritu sancto; sed quae amica
epulis, potationibus conuiuiis, modulationibus et ludis,
cultibus operosius exquisitis, stupris et uariis immunditiis,
animos etiam grauiores effeminat, et quodam naturae
ludibrio molliores et corruptiores facit esse uiros quam
το feminas. Tempus quoque uenandi culpam extenuat
actumue commendat. Sit autem hic tempus, ut in locis
quam pluribus, inuenitur ex eo opportunitas gerendorum.
Fit ergo intempestiua uenatio uel ex religionis cultu uel ex 398 a
natura rerum uel ex debito officii, quod uel praetermitti
²5 uel aliis occupationibus postponi non debet. Sed de his
hactenus; quia non uenaticam tradere sed de curialium
nugis nugari propositum est.
Loci quoque ratio habenda est, scilicet ut in suo uel
communi uel publico licita exerceatur uenatio, dum tamen
30 consortibus non irrogetur iniuria et locus celebritate sui
aut reuerentia ab his inquietationibus non eximatur. Qui
enim in aliena temeraria usurpatione irruit, laqueis iuris
tenetur ad penam. Is uero modus laudabilis est, cum
moderatione adhibita prudenter et, si fieri potest, utiliter

⁴2 capud A 11 enim M 17 adquisitis A¹

14 pax etc.: Gal. v. 22. Α
wass 1³· 33

