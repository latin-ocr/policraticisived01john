οΑΡ. 1] POLICRATICVS 478 d

spargit, diuersarum exerens carismata gratiarum. Et haec d
michi uidetur uera et unica incolumitas uitae, cum mens
uiuificante Spiritu ad rerum notitiam illustratur et accen-
ditur ad amorem honestatis et cultum uirtutis. Praecedit
5 ergo scientia uirtutis cultum, quia nemo potest fideliter
appetere quod ignorat; et malum, nisi cognitum sit, utiliter
non cauetur. Porro scientiae thesaurus nobis duobus
modis exponitur ; cum aut rationis exercitio quod sciri
potest intellectus inuenit3 aut quod absconditum est reue· 479 a
ιο lans gratia oeulis ingerens patefacit. Sic utique aut per
naturam aut per gratiam ad ueritatis agnitionem et scien-
tiam eorum quae necessaria sunt unusquisque potest acce-
dere. Quodque magis mirere, quilibet quasi quendam
librum sciendorum officio rationis apertum gerit in corde.
15 In quo non modo uisibilium species rerumque omnium
natura depingitur, sed ipsius opificis omnium inuisibilia
Dei digito conscribuntur. Adeo quidem ut nequaquam
ualeant per ignorantiam excusari, quibus beneficio naturae
uel gratiae gerendorum series innotescit. Sicut scriptum
πο est: Quod enim notum est Dei, manifestum est in illis3
Deus enim reuelauit illis. Non tamen corruptae naturae
aduersus gratiam magnifico fimbrias aut faleras erigO, quasi b
ipsa aliquid boni habeat quod non acceperit3 cum certum
sit quia sine ea nichil possumus facere. Agnitio igitur ueri·
²5 tatis cultusque uirtutis publica singulorum et omnium et
rationalis naturae uniuersalis incolumitas est. Contrarium
uero eius ignorantia et odibilis et inimica propago eius
uitium est. Et recte quidem ignorantia mater uitii est,
quia numquam adeo sterilis est, ut non odibilium fructum
30 pariat infelicem. Inquit ethicus: Tu

nullo thure litabis,
hereat in stultis breuis ut semuncia recti.

1 exercens M

16, 17 inuisibilia Dei: v. Rom. i. 20. 20 Quod enim etc. ε Rom. i.

17. 21 reuelauit: Vulg. manifnstauit. 22 maynifico etc.: v.
Matt. xxiii. 5. quasi etc.t 1 Cor. iv. 7. 24 sine ea etc.: v.
Ioann. xv. 5. 31 nullo etc. : Pers. Sat. v. 120, 121.

173

