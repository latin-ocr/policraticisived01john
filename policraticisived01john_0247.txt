cAP. vm] POLICRATICVS 490 b

Homerus quoque in illo celeberrimae perfectionis opere
dedignatus est nosse fortunam, adeo quidem ut in nulla
parte tanti carminis nominetur. Maluit enim soli Deo,
quem MOIPAN nominauit, uniuersa regenda committere,
5 quam ut aliquid ascriberet temeritati fortunae, quam utique
sic constat minime esse deam, sicut certum est dici et pingi
cecam. Frustra ergo cecitas eius arguitur, quae in natura
rerum inueniri non potest. Vnde et casus non esse con·
uincitur, si eum quis improuisum euentum esse diffiniat,
10 cum nichil fiat cuius ortum legitima causa et ratio non
praecedat, et fidelis concionator nichil in terra doceat c
fieri sine causa. Verumtamen quia praeter intentionem
gerentium aliqua, nonnulla contingunt praeter opinionem,
casus appellatione clauduntur, licet aeque disponentis ratione
15 praeuisa sint, sicut ea quae lege naturae necessitatis nexibus
uidentur artata. Proinde et haec ipsa contingentia prim-
euae omnium causae sic esse constat adnexa ut ad eam
omnia referantur3 et pro mea opinione haec ipsa ad posi-
tionem omnium quae sunt necessario consequatur. Ridebunt
πο forte prudentiores insipientiam meam, qui Deum esse ad
existentiam omnium sequi consentio; sed ab effectu causam
inferri uel probabiliter me Peripatetici docuerunt. Porro
doctores fidei eam ex omnibus causam necessario inferunt, d
ex qua omnia, per quam omnia, et in qua sunt omnia, et
²5 sine qua factum est aut subsistere potest nichil. Quod ergo
aliquid fortunae uidemur ascribere, ei nequaquam prae-
iudicat. Sed quia nobis ad homines sermo est, hominum
uerbis utimur, pingui (ut praediximus) Minerua agentes de
singulis, de nullo subtilem reddentes rationem. Quod si
30 hoc ipsum patienter admittitur, ea quae a philosophis
gentium publicae utilitatis gratia scripta sunt audire quid

17 constat esse annexa M 22 peripathetici AM 31 audiri A²SM

1 Homerus etc. : v. Macrob. Sat. v. 16 § 8. 10 nichil fiat etc. :
i’lat. Tim. 28 A. vers. Chalcidii3 cf. supra ii. 1 (415 D). 11 nichil
’.ιη terra etc.: Iob v. 6. 24 ex qua etc.: v. Rom. xi. 36; Ioann.
133.. 28 pinyui Minerua: Cic. de Amicit. 5 ξ 19. ut prae-
dmmus: v. supra ii. 22 (449 Β).

”¹¹⁸⁸ c c 193

