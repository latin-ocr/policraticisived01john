ENTHETICVS

Accedes, uultum mutabis, mantica nugas
Excutiat; peregre tunc peregrinus eat.

Non tamen ostendas, oculos quod principis urat,
A quo tota tibi uita salusque datur.
5 Si facies illi tua displicet, unde placebit?
Eius in arbitrio iusque fauorque manent.

Quod prohibet fieri, scelus est; quod praecipit, aequum:

Iuraque pro placito stantque caduntque suo.
Huic quia sola placet, sola uirtute placebis,
10 Quae tibi si desit, cetera cuncta nocent.
Iura colit, pacem statuit, fundatque quietem,
Et tumidos hostes mente manuque domat.
Sed seu iura uocent seu fulminet ensis in hostes,
N on nisi sancta gerit, non nisi sancta probat.
15 Confer ei quoscumque duces, quoscumque potentes;
Plebs erit hoc uiso maxima turba ducum.
Si reges uideas, quid ad hunc nisi rustica turba?
Et bene, si dici rustica turba queunt.
Particulamque tui praemonstrans experiere
²0 Quae maneat totum gratia uel quis honor.
Si placet haec, totus poteris fortasse patere ;
Sed si displiceat, cetera claude toga. .

Verba salutantis sint prima3 subinde facetus,
Te dabis obsequiis, hospitiumque petes.
²⁵ Non grauis hospes eris potuque ciboque uerendus;
Sufficiet uestis non pretiosa tibi.
Non oneraris equis, faleras nec poscis equorum,
Nec te seruorum copia magna premit.
Sufficiet uel sola domus uisusque pat-roni,
³0 Eius et alloquio consilioque frui.
Curia quid possit, quid speret plebs, ubi regni
Vires, una domus sola docere potest.
Si deuelatam faciem monstrauerit, aut non
Perstringat uisum cassibus ille tuum.

27 honeratis S

Wv. Forcell. ed. de Vit. s. v. praesti-{7190 ad calc.

3

380 a

38¹ a

